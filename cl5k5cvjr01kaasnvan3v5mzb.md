## Etkinlik Oluşturma Politikamız

“Dev İzmir’de Yenilikler” başlıklı yazımızda da belirttiğimiz üzere, Dev İzmir’i sürdürebilir ve topluluk odaklı kılmak öncelikli amaçlarımız arasında.

Bu nedenle tamamiyle bir veya birkaç organizatöre bağlı yapımızı terk ederek, topluluğun Dev İzmir etkinliklerini kendi düzenleyebilmesini sağlamayı hedefliyoruz. Bunun da topluluğa otonom, kendi kendine organize olabilen bir kimlik kazandıracağına inanıyoruz.

Elbette bir takım standartlar ve kontrol mekanizmalarına yine de ihtiyacımız olacak. Topluluktaki insanlara da kötü deneyimler yaşatmamak adına ufak da olsa bir kayıt sistemi ile ilerlemek durumundayız.

Herkese açık bir şekilde erişilebilir olan [Dev İzmir Yeni Etkinlik Formu](https://forms.gle/BtNHn1KAjv4aURC66) ile etkinlik kaydı oluşturabilirsiniz. Daha sonra aşağıda belirtilen adımlar ile etkinlik oluşturma süreci ilerliyor olacak.


### Etkinlik Oluşturma Adımları:

- [Topluluk Sözleşmelerimiz](https://devizmir.com/topluluk-sozlesmelerimiz)'i okuduğunuzdan emin olun.
- [Dev İzmir Telegram Kanalı](https://t.me/devizmir)na katılmış olduğunuzdan emin olun.
- [Dev İzmir Yeni Etkinlik Formu](https://forms.gle/BtNHn1KAjv4aURC66) üzerinden etkinliğinizi kayıt ettirin.
- Form değerlendirildikten sonra telegram veya telefon üzerinden size erişilecek.


### Kabul Edilen Etkinlik Adımları:

- Etkinliğin detayları belirlendikten sonra resmi Dev İzmir hesaplarınca Kommunity, Telegram ve Twitter platformları başta olmak üzere etkinlik duyuruları yapılır.
- Rezervasyon, ulaşım, etkinlik detayındaki olabilecek çeşitli konular v.b. konularda hazırlıklar yapılır ve her şeyin hazır olduğundan emin olunur.
- Etkinlik en başta organize edecek kimselerin belirlenen gün ve saatten ilgili adreste olmasıyla başlar.
- Etkinlik esnasında bol bol resim çekilir ve bunlar Dev İzmir Telegram kanalında yayınlanır.